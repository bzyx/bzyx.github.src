Informatyka - CKI Rybnik po 2 latach
####################################
:date: 2011-04-19 21:38
:tags: politechnika śląska, jogger.pl, po-polsku
:slug: informatyka-cki-rybnik-po-2-latach
:lang: pl

*Informatyka, na wydziale Automatyki, Elektroniki i Informatyki w
zamiejscowym ośrodku dydaktycznym Centrum Kształcenia Inżynierów w
Rybniku Politechniki Śląskiej w Gliwicach, co mogę powiedzieć dziś na
temat mojej decyzji sprzed 2 lat (lub 4 semestrów)?*

.. raw:: html

   </p>

To był dobry wybór. Przeczytawszy to co ma do powiedzenia Łukasz w tym
temacie (`link`_) . Skłoniło mnie do opisania, moich spostrzeżeń i
opinii jako, że kilka osób już do mnie pisało maila w tej sprawie, może
przynajmniej część z nich pomogę podjąć decyzję.

.. raw:: html

   </p>

Na początku chciałbym zaprosić na stronę prowadzoną przez Centrum
Kształcenia Inżynierów w Rybniku
(`link <https://www.polsl.pl/Jednostki/RJP1/Strony/witamy.aspx>`__) i do
zapoznania się z folderem dla kandydatów w formie pdf
(`link <https://www.polsl.pl/Jednostki/RJP1/Documents/do%20pobrania/Folder_informacyjny_CKI.pdf>`__).

.. raw:: html

   </p>

Aby dostać się na studia na kierunku Informatyka na wydziale AEI należy
zdać z dobrym wynikiem (najlepiej na poziomie rozszerzonym) maturę z
matematyki. To jest warunek podstawowy, który należy spełnić. Następnie,
należy postępować zgodnie z tym co napisanie jest na stronach nt.
rekrutacji na Politechnikę Śląską
(`link <http://rekrutacja.polsl.pl/default.aspx>`__). Często pojawia się
pytanie o progi przyjęć. Odpowiedź na jego różne wariacje brzmi: Progi
są ustalane co roku nowe, w zeszłym roku 2010/2011 progi przyjęć na ten
kierunek, na tym wydziale do Rybnika i Gliwic były równe i dosyć wysokie
z perspektywy matury podstawowej z matematyki.

.. raw:: html

   </p>

Ale każdy, zanim wybierze uczelnię/wydział/kierunek chciałby wiedzieć,
coś więcej na jego temat. Zacznijmy od tego, że studia jakie chcesz
podjąć to studia inżynierskie z wszystkimi tego zaletami i wadami.
Opanowanie zakresu podstaw wyższej matematyki (tej której w liceach nie
uczą) jest konieczne do zaliczenia pierwszego roku studiów. Należy się
liczyć z tym, że programowanie (które dla wielu = informatyka) nie jest
tym, na czym skupiają się te studia. To po prostu kolejny przedmiot
który należy zaliczyć. (i uprzedzając fakty - zaliczenie - zależy od
programu napisanego na kartce ;) ) Poza tym, należy się liczyć, z tym,
że na tych studiach poznasz rzeczy o których istnieniu nie zdawałeś
sobie nawet sprawy. Przedmioty z "Podstawy" wcale nie są takie proste,
wręcz przeciwnie okażą się kamieniami milowymi i przepustką na dalsze
semestry.

.. raw:: html

   </p>

Dla tych którzy chcieli by wiedzieć coś więcej, czym zajmują się
studenci "informatyki", kilka słów kluczowych, które pojawiają się od
razu: algorytm, semafor, maszyna W, siatki Karnaugha, NAND, impedancja,
obwody trójfazowe, przekładnia transformatora, RC, tranzystor,
wzmacniacz operacyjny, oscyloskop, TTL, BCD, kod 1 z n, równanie
różniczkowe o rozdzielonych zmiennych...

.. raw:: html

   </p>

Zakładam, że ciągle chcesz studiować informatykę na wydziale AEI i
zastanawiasz się nad wyborem miejsca studiów między siedzibą wydziału w
Gliwicach przy ulicy Akademickiej 16 lub CKI w Rybniku przy ulicy
Rudzkiej 13.

.. raw:: html

   </p>

Jako rybniczanin, z ręką na sercu polecam wybór Rybnika jako miejsca
gdzie przez najbliższe 3.5 roku będzie się studiować. Atmosfera jest
bardziej szkolna (tu bez problemu po 1 miesiącu będziesz znał każdego
kto z tobą studiuje), wykładowcy są ci sami co w Gliwicach ( a niekiedy
nawet lepsi :P ), większość zajęć jest w Rybniku (ustawa o Szkolnictwie
Wyższym precyzuje że, 33% zajęć całych studiów musi się odbyć w
jednostce macierzystej). Zazwyczaj laboratoria wymagające
specjalistycznego sprzętu lub łączony wykład dla całego roku odbywają
się w Gliwicach i jest to zazwyczaj jeden dzień w tygodniu, a pozostałe
zajęcia odbywają się w komfortowych warunkach w Rybniku.

.. raw:: html

   </p>

Przy tej okazji warto wspomnieć, że przy CKI w Rybniku działa Studenckie
Koło Naukowe Linuksa i Wolnego Oprogramowania
(`link <http://liwo.polsl.pl/SKNLIWO/aktualnosci/news>`__), do
uczestnictwa w którym serdecznie zapraszamy.

.. raw:: html

   </p>

Podsumowując, moje 4 semestralne doświadczenia, zauważam że moja wiedza
na temat informatyki jako dziedziny przedmiotowej rozwinęła się w
znacznym stopniu, poznałem i zafascynowałem się całkowicie nowymi mi
dziedzinami informatki (takimi jak mikroprocesory ), poznałem nowych
znajomych z moich okolic, których pewnie w inny sposób bym nie poznał, a
to że co pół roku sesja, cóż takie są każde studia ;)

.. raw:: html

   </p>

Informatyka w CKI Rybnik? **Jestem, na tak!**

.. raw:: html

   </p>

PS. I Niech żałują Ci, którzy nie odwiedzili naszego stanowiska na
Rybnickich Targach Edukacji
(`link <http://www.radio90.pl/licealisci-pytali-studenci-odpowiadali.html>`__)

.. raw:: html

   </p>

.. _link: http://izmajlowiczl.blogspot.com/2011/04/rybnik-politechnika-slaska.html
