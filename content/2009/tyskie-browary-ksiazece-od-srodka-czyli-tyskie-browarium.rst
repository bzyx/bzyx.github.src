Tyskie Browary Książęce od środka, czyli Tyskie Browarium
#########################################################
:date: 2009-07-18 12:15
:tags: zycie, wyjazd, po-polsku, jogger.pl
:slug: tyskie-browary-ksiazece-od-srodka-czyli-tyskie-browarium
:lang: pl

Gdzie by tu jechać, co by tu zobaczyć...
~~~~~~~~~~~~~~~~~~~~~~~~~~~~~~~~~~~~~~~~

Jakiś czas temu, bo pod koniec czerwca, właśnie tak sobie myślałem, no i
padło na `Tyskie Browarium`_, dawniej Tyskie Muzeum Piwowarstwa. Jako,
że na górnym śląsku zdecydowana większość muzeów ma związek z jakimś
przemysłem tak jest i z Tyskim Browarium, ale to nie tylko muzeum.
Wizyta w tym miejscu to zwiedzanie muzeum piwowarstwa, i 2 części
Tyskich Browarów Książecych. Dla piwosza to najlepsza propozycja
wycieczki, zobaczyć jak powstaje ten złocisty napój...

Plan wycieczki
~~~~~~~~~~~~~~

Wizytę w Browarium rozpoczynamy od projekcji trójwymiarowego filmu,
przedstawiającego historię browaru i po częściowo `zamku w Pszczynie`_.
Następnie przewodnik oprowadza grupę (15-20 osobową) po muzeum
piwowarstwa, gdzie możemy zobaczyć liczne ciekawe zabytki związane z
browarami tyskimi. Kilka z nich to np.

.. image:: |filename| /images/2009/TYSKIE0.JPG
    :alt: "TYSKIE0.JPG"

Wielka kolekcja kufli kamionkowych.

.. image:: |filename| /images/2009/TYSKIE1.JPG
    :alt: "TYSKIE1.JPG"

Kolekcja puszek w jakich sprzedawane było "Tyskie"

.. image:: |filename| /images/2009/TYSKIE2.JPG
    :alt: "TYSKIE2.JPG"

Najcenniejszy zabytek, XIX wieczny kufel z parcelitu.

.. image:: |filename| /images/2009/TYSKIE3.JPG
    :alt: "TYSKIE3.JPG"

Stare butelki po "Tyskim" zamykane na korek.

I wiele wiele więcej, jedyne co może przeszkadzać to gabloty z
odbijającej światło blachy, a także oświetlenie które do oglądania
zabytków z bliska jest idealne, jednak przy fotografowania przeszkadza.
Wszędzie na terenie muzeum znajdują się "dotykalskie" monitory, na
których możemy w interaktywny sposób dowiedzieć się czegoś więcej. Co do
technologi komputerowych, na terenie muzeum jest również wielka beczka,
w której zamontowano terminal z kamerką internetową, każdy może wejść i
wysłać sobie e-mail z zdjęciem z muzeum (niestety podczas moich
odwiedzin terminal był "serwisowany"

Kolejny przystanek to wyjście do starej części browarów, gdzie waży się
piwo i gdzie znajdują się różnego rodzaje tanki (czyli te wysokie i
ogromne zbiorniki), których w tej chwili w Tyskich Browarach jest 160.
Na uwagę zasługuje połączanie starego budownictwa, starych technologi z
komputerami i najnowszymi osiągnięciami techniki. W budynku z 1915
ciągle i nieprzerwanie waży się piwo. Aby spełnić normy zastosowano małą
sztuczkę, jaką proszę spojrzeć:

.. image:: |filename| /images/2009/TYSKIE4.JPG
    :alt: "TYSKIE4.JPG"

.. image:: |filename| /images/2009/TYSKIE5.JPG
    :alt: "TYSKIE5.JPG"

.. image:: |filename| /images/2009/TYSKIE6.JPG
    :alt: "TYSKIE6.JPG"

Wszystko co tylko się dało zostało ukryte pod ziemią, a nowoczesne kotły
powstały w wnętrzu starych. Następnie udajemy się na dalszy teren starej
części browarów.

.. image:: |filename| /images/2009/TYSKIE7.JPG
    :alt: "TYSKIE7.JPG"

Tanki, podczas wycieczki wchodzimy do maszynowni, pod tanki gdzie bardzo
mocno "czuć piwem", cała maszynownia jest skomputeryzowana i do obsługi
na zmianę wystarcza kilka osób. Niestety nie można robić tam zdjęć

.. image:: |filename| /images/2009/TYSKIE8.JPG
    :alt: "TYSKIE8.JPG"

Kiedyś dom właściciela browarów, dziś siedziba marketingu.

.. image:: |filename| /images/2009/TYSKIE9.JPG
    :alt: "TYSKIE9.JPG"

Ciągle używana bocznica kolejowa, na którą przywożony jest `słód`_


Następnie przechodzimy do nowej części, w której znajduje się rozlewnia
i dystrybucja. My przechodzimy przez główną drogę, a piwo płynie
podziemnym tunelem. Tam oglądamy linie rozlewnicze, w Tyskich Browarach
Książęcych jest ich kilka, a do obsługi każdej potrzebne jest
maksymalnie 10-12 osób to naprawdę mało, biorąc pod uwagę że jedna linia
jest w stanie rozlać 100 000 puszek w ciągu godziny. Tam również "nie
można" robić zdjęć. Ja kilka zrobiłem, ale dla dobra firmy nie zamierzam
ich publikować. To po prostu trzeba zobaczyć, ilość maszyn jest
powalająca, a w browarach oprócz tyskiego rozlewa się również: Dębowe
Mocne, Pilsner Urquell, Lecha (na południową część kraju), Miller, Dog
in the Fog, Redd's, Żubra i Peroni.

.. image:: |filename| /images/2009/TYSKIE10.JPG
    :alt: "TYSKIE10.JPG"

To co piwosze lubią najbardziej...
~~~~~~~~~~~~~~~~~~~~~~~~~~~~~~~~~~

Po całym zwiedzaniu zostają rozdane kupony na degustację piwa, każda osoba odwiedzająca browar, może napić się piwa prosto z browaru w
stylowym pubie.

Miałem szczęście pić piwo które było spuszczone 18 godzin wcześniej z
tanka, moje wrażenia: takiego piwa nigdzie indziej się nie napijesz,
smak, kolor i zapach były całkowicie inne od tych które możemy kupić z
kega, w puszcze czy butelce. Warto odwiedzić browary choćby dlatego.
Niestety mimo ogromnych próśb zwiedzających, browary nie sprzedają piwa.

.. image:: |filename| /images/2009/TYSKIE11.JPG
    :alt: "TYSKIE11.JPG"

Ciekawostki...
~~~~~~~~~~~~~~

- Każdy pracownik raz w tygodniu może przyjść do pubu z swoim znajomym
   i pić piwo za darmo, nad wszystkim czuwa zawodowy barman, który nie
   dopuszcza do upicia.
- W całych Tyskich Browarach Książęcych pracuje łącznie 900 osób ( w
   tym kierowcy, przedstawiciele, marketing itd.)
- Powszechnie mówi się ze piwo powstaje z chmielu, to nieprawda piwo to
   głównie słód i woda, chmiel dodaje charakteru i do dodaje się go
   śladowe ilości (w porównaniu do pozostałych składników)
- Smak piwa w dużej mierze zależy od wody, dlatego browary mają swoje
   własne ujęcia
- W Tyskich Browarach pracuje 30 degustatorów, każdy rozpoznaje ponad
   50 gatunków piwa. Szkolenie jednego trawa około 1,5 roku. Browary
   specjalnie co jakiś czas dodają substancje pogarszające jakość piwa,
   aby sprawdzić czy degustator ciągle daje wiarygodne wyniki.

Informacje dodatkowe
~~~~~~~~~~~~~~~~~~~~

Aby móc zwiedzać browary należy mieć **ukończone 18 lat**, nie ma
możliwości pozostawienia dzieci. **Zwiedzanie i degustacja są
bezpłatne**, wymagana wcześniejsza **rejestracja telefoniczna** lub
**przez stronę www** (`więcej informacji`_). Wszystkie wycieczki
odbywają się z **przewodnikiem**. Browary organizują specjalne programy
zwiedzania. Informacje na www. W Browarium znajduje się sklep z
gadżetami związanymi z marką Tyskie, obok jest Tyskie muzeum miejskie,
które również można zwiedzić przy okazji. Jeśli do dojazdu będziesz
używał nawigacji GPS lepiej wprowadź adres Mikołowska 5, choć podadzą Ci
adres Katowicka 9 (nie wiem skąd wiziął się ten drugi bynajmniej
nawigacja kieruje w przeciwnym kierunku. Najlepiej spojrzeć na
`mapkę`_).

Linki
^^^^^

- `Moja mała galeria z wycieczki.`_
- `Strona WWW Tyskiego Browarium`_
- `Polska Piwopedia`_

.. image:: |filename| /images/2009/TYSKIE12.JPG
    :alt: "TYSKIE12.JPG"

.. _Tyskie Browarium: http://www.tyskiemuzeumpiwowarstwa.pl/
.. _zamku w Pszczynie: http://www.zamek-pszczyna.pl/
.. _słód: http://pl.wikipedia.org/wiki/S%C5%82%C3%B3d
.. _więcej informacji: http://www.tyskiemuzeumpiwowarstwa.pl/zarezerwuj-zwiedzanie.html
.. _mapkę: http://www.tyskiemuzeumpiwowarstwa.pl/kontakt.html
.. _Moja mała galeria z wycieczki.: http://picasaweb.google.pl/bzyx90/Tyskie_Browarium
.. _Strona WWW Tyskiego Browarium: http://www.tyskiemuzeumpiwowarstwa.pl/
.. _Polska Piwopedia: http://pl.beeropedia.org/

